---
permalink: /index.html
menu: Kezdőoldal
title: VIKDev
---

# VIK Dev: Oktatásmódszertani Szimpózium
# (ELHALASZTVA)

Mivel az oktatástechnológiában mindig van hova fejlődni és ráadásul a karon jópáran kísérletezgetünk ilyesmivel, január 30-ára szervezünk egy kari szintű "oktatásmódszertani szimpóziumot".

Lennének benne rövid "plenáris előadások" automatizálási trükkökről, ilyen szempontból különlegesebb tantárgyak működéséről. Utána pedig lenne pár olyan téma, amit valamilyen kerekasztal beszélgetés formájában vitatnánk meg. (Ennek pontos formája még ötletelés tárgyát képezi.)
 
A rendezvény célja, eredményei:
- Módszertani tippek megosztása és egy erre alkalmas, hosszabb távon is fenntartható közösség kialakítása (szívem szerint Slack csatornával, a levlista elavult).
- Az online, virtuális, flipped classroomos oktatás útjába álló aggodalmak, ellenvetések feltérképezése, ezek kezelésére stratégia (Pl. mi van, ha az oktató kirak mindent youtube-ra és utána semmit nem csinál többé.)
- Stratégiai terv mérföldkövekkel: pl. 2 év múlva indítunk egy microdegree programot, amire saját hallgatók és ipari szakemberek is jelentkezhetnek, teljesen távolról is végezhető tantárgyak tesztelése a következő 1 évben és hasonlók. (Pont aktuális a tantervreform tervek miatt.)

A cél egy kellemes tempójú, kb. fél napos esemény. Kezdés 10-kor, délben közös ebéd (vagy elmegyünk valahova, vagy szervezünk ennivalót, ez létszámfüggő), aztán kora délután még beszélgetés és konstruktív vitázás.

# Program (ELHALASZTVA!)
A program még bőven fog változni, ez a mindenkori aktuális terv.

- Farkas László: Távolról oktatott tantárgy tapasztalatai
- Szeberényi Imre: A QBF12 (Moodle vizsgaterem) lehetőségei, tapasztalatai
- Czirkos Zoltán: A C++11 tárgy infrastruktúrája és működése, valamint a Prog1-ben használt statikus kódelemző
- Micskei Zoltán: Virtuális labor tapasztalatok
- Dudás Ákos: github infrastruktúrával kapcsolatos tapasztalatok
- Horváth Gábor: ZH a HSzK-ban

# Slack
Mivel az e-mail belső kommunikációra ritka hatékonytalan, ezért elkészült egy Slack workspace, ahol hosszabb távon is tematikus csatornákban tudunk beszélgetni az ötletekről, kérdésekről, tippekről. Ennek URL-jét ennyire nyilvános helyre nem írom ki. Ha valakihez más úton nem jutott el, írjon Csorba Kristófnak a kristof@aut... címre.
A további témajavaslatokat és napirendi pontokat is elsősorban ezen a Slacken beszéljük majd meg.
